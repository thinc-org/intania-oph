---
layout: "../../layout/MajorBlogLayout.astro"
nameTH: "ภาควิชาวิศวกรรมสำรวจ"
nameEN: "Survey Engineering"
---


# ภาควิชาวิศวกรรมสำรวจ (Survey Engineering)
ภาควิชาสำรวจก่อตั้งมา 60 กว่าปีแล้ว ภาควิชาสำรวจที่นี่ถือเป็นหนึ่งในมหาวิทยาลัยไม่กี่แห่งใน เอเชียตะวันออกเฉียงใต้ที่มีสอนครอบคลุมเกือบทุกด้าน

## เรียนเกี่ยวกับอะไร
แบ่งเป็นสี่กลุ่มใหญ่ ๆ
1. Ground Survey: กลุ่มนี้จะเป็นกลุ่มเกี่ยวกับการวัดระดับในพื้นดินเรียนเกี่ยวกับการวัด GPS การส่องกล้องหาระดับต่าง ๆ บนพื้นดิน
2. GIS: กลุ่มนี้จะเป็นการนำระบบคอมพิวเตอร์มาปรับใช้กับระบบสำรวจเช่นการเขียนโปรแกรมการทำ ดิจิตอลทวินต่าง ๆ
3. Photogrammetry: กลุ่มนี้จะเป็นกลุ่มที่ใช้ภาพถ่ายต่าง ๆ ในการทำแผนที่ ภาพที่ได้อาจจะได้จากดาวเทียมหรืออากาศยานไร้คนขับที่เราเรียกว่าโดรน
4. Remote Sensing: กลุ่มที่ใช้ดาวเทียมและคลื่นดาวเทียมมาประยุกต์ใช้กับการสำรวจ
ซึ่งในระดับปริญญาตรีจะไม่มีการเลือกเอก แต่เราจะเรียนครบทุก ๆ ด้านที่กล่าวมา


## ความรู้ที่ใช้ในการเรียนภาคนี้
ส่วนใหญ่ในภาคนี้จะใช้ความรู้เกี่ยวกับแคลคูลัส และพื้นทางด้านการเขียนโปรแกรมสักส่วนใหญ่ เพราะต้องนำไปคำนวณพื้นที่ หาระยะห่างระหว่างตำแหน่ง เป็นต้น และต้องเขียนโปรแกรมเพื่อทำงานในระบบ GIS


## จบมาทำงานอะไร
เดิมทีภาควิชาวิศวกรรมสำรวจจะทำงานเกี่ยวกับการทำแผนที่โดยตรง แต่ปัจจุบัน มีการประยุกต์สายงานที่มากขึ้น เพราะมีการใช้ระบบคอมพิวเตอร์และเทคโนโลยีต่าง ๆ ร่วมกันทำให้เกิดสายงานใหม่ ๆ มากขึ้น เช่น งานติดตามภัยพิบัติต่าง ๆ  งานเกี่ยวกับการเฝ้าระวังฝุ่นพีเอ็ม 2.5  หรือปัจจุบันจะทำงานเกี่ยวกับการหาตำแหน่งผู้ติดเชื้อโควิด 19 หรือแม้กระทั่งงานทำดิจิตอลทวิน หรือว่าจะเป็นงานการหาตำแหน่งที่อยู่ วิเคราะห์ข้อมูลตำแหน่งที่อยู่หรือระยะทางของผู้ใช้งานที่เราต้องการได้ เช่น การคำนวนเวลาและระยะทางในการจัดส่งอาหารของGrab food เป็นต้น


## บรรยากาศในการเรียน
สำหรับบรรยากาศการเรียนภายในคลาส ในการเรียนของภาควิชานี้อบอุ่นมากเพราะว่า ในแต่ละรุ่นนั้นมีจำนวนคนที่เข้าไปเรียนน้อยมากเมื่อเทียบกับภาคอื่น ๆ ประมาณ 30 ถึง 40 คนต่อรุ่น ลักษณะการเรียนก็เลยจะคล้าย ๆ แบบม.ปลาย ที่เราต้องเจอหน้ากันตลอดเพราะว่าต้องลงเรียนวิชาเดียวด้วยกันตลอด อาจารย์ในภาคก็อบอุ่นมากดูแลเหมือนครอบครัว แถมยังมีการกินเลี้ยงภาคอยู่ทุก ๆ เทอม อีกอย่างภาคของเราไม่ได้เรียนอยู่แค่ในห้องเรียนแต่ยังมีการออกไปสำรวจข้างนอก ออกภาคสนามบ่อย ได้ออกไปลองทำงานข้างนอกกับเพื่อน ๆ ก็สนุกไปอีกแบบ


## ฝากถึงน้อง
อยากฝากภาควิชานี้ไว้ให้น้องน้องทุกคนพิจารณาด้วยนะครับ ถึงแม้ว่าจะเป็นภาควิชาเล็ก ๆ ไม่ค่อยมีคนรู้จัก แต่เนื้อหาในภาควิชาก็ยังเกี่ยวกับการดำรงค์ชีวิตคนเราในปัจจุบันในหลายหลายเรื่อง เนื้อหาการเรียนการสอนก็ยังนำไปประยุกต์ใช้ได้ในหลาย ๆ ศาสตร์หลาย ๆ งานอีกด้วย ยังไงพี่ขอฝากภาควิชาสำรวจไว้ในอ้อมอกอ้อมใจน้อง ๆ ด้วยนะครับ