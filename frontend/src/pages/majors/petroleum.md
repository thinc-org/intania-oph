---
layout: "../../layout/MajorBlogLayout.astro"
nameTH: "ภาควิชาวิศวกรรมปิโตรเลียม"
nameEN: "Petroleum Engineering"
---


## ภาควิชาปิโตรเลียมเรียนเกี่ยวกับอะไรบ้าง
ภาควิชาวิศวกรรมปิโตรเลียมมีวิชาเรียนหลัก ๆ ที่เป็นงานหลักก็คือส่วนที่ 1 วิชาวิศวกรรมแหล่งกักเก็บหรือReservoir Engineer นะครับ เป็นการเรียนเกี่ยวกับคำนวณหาปริมาณปิโตรเลียมจากแหล่งกักเก็บปิโตรเลียม ปริมาณการแบ่งน้ำมันที่มีอยู่รวมถึงแก๊สด้วย ถ้าเรียนเกี่ยวกับการค้นหา จะเป็นการค้นหา การวางแผนการผลิตปิโตรเลียมที่อยู่ในแหล่งกักเก็บหลังจัดเก็บ ส่วนที่ 2 จะเป็นวิชาวิศวกรรมการขุดเจาะหรือ Drilling Engineer เป็นการเรียนเกี่ยวกับการขุดเจาะสำรวจและวางแผนการขุดเจาะการผลิตปิโตรเลียม ในส่วนที่ 3 วิศวกรรมการผลิตหรือProduction Engineerจะเป็นการเรียนรู้เกี่ยวกับการนำปิโตรเลียมขึ้นมาจากการผลิตโดยใช้เทคโนโลยีต่าง ๆ เช่นการใช้ปั๊มแก๊ส เป็นต้น นอกจากนี้ยังมีเรียนวิชาอื่น ๆ ที่เกี่ยวข้องเช่น วิศวกรรมก๊าซธรรมชาติ และวิชาที่เกี่ยวกับการผลิตปิโตรเลียมต่าง ๆ รวมถึงวิชาเศรษฐศาสตร์ด้วย


## ภาควิชาปิโตรเลียม จบไปส่วนใหญ่ทำงานแบบไหน มีสายงานอะไรบ้าง
ภาควิชาเราหลังจากเรียนจบแล้วมีสายงานหรืองานประเภทใดบ้างหลัก ๆ จะเป็นงานที่เกี่ยวข้องกับอุตสาหกรรม oil and gas or oil company  ยกตัวอย่างเช่น PTTEP, MOECO, CHEVRON  เป็นต้น นอกจากนี้ยังมีบริษัทที่เกี่ยวข้องกับการช่วยการผลิตเช่น Baker Hughes, Schlumberger เป็นต้น    


## แนวโน้มในอนาคต
ในอนาคตหลายคนเชื่อว่าจะมีการใช้น้ำมันน้อยลงแต่ในความคิดของผมน้ำมันอาจจะใช้น้อยลงเนื่องจากกระแสในการใช้รถไฟฟ้ามีสูงขึ้น แต่อย่างไรก็ตามเรายังต้องใช้ก๊าซธรรมชาติในการผลิตกระแสไฟฟ้านอกจากนี้ยังมีอุตสาหกรรมปิโตรเคมีที่ต้องใช้น้ำมันและก๊าซธรรมชาติในการเป็นสารตั้งต้นในการผลิตดังนั้นอุตสาหกรรมปิโตรเลียมเองอาจจะมีกระทบบ้างแต่โดยภาพรวมยังสามารถไปต่อได้


## สภาพสังคมในภาควิชาปิโตรเลียม จุฬาลงกรณ์มหาวิทยาลัย
สภาพสังคมและบรรยากาศการเรียนในภาควิชาจริง ๆ แล้วภาคของเราเป็นภาคที่ไม่ใหญ่ดังนั้นนิสิตที่เข้ามาเรียนในสาขาวิศวกรรมปิโตรเลียมมีไม่มากประมาณปีละ 10 คน ดังนั้นจึงอยู่กันอย่างอบอุ่นเป็นครอบครัวมากกว่ามีส่วนช่วยเหลือกันแล้วก็อาจารย์แต่ละท่านก็ใจดีนะครับ สามารถให้ความรู้ได้เต็มที่ ดังนั้นในส่วนตัวผมผมเชื่อว่าบรรยากาศในการเรียนเป็นกันเองแล้วก็สนุกสนาน