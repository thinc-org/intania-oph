---
layout: "../../layout/MajorBlogLayout.astro"
nameTH: "ภาควิชาวิศวกรรมยานยนต์"
nameEN: "Automotive Engineering"
---


## เรียนเกี่ยวกับอะไร
ภาคยานยนต์ จะเรียนทางด้านวิชาการคล้ายคลึงกับภาควิชาวิศวกรรมเครื่องกล (ศาสตร์ด้านการเคลื่อนที่และวัตถุ ศาสตร์ด้านพลังงาน ของไหล และอุณหพลศาสตร์) แต่จะแตกต่างตรงที่วิศวกรรมยานยนต์จะเรียนเกี่ยวกับพวกของการทำงานของอุปกรณ์ และชิ้นส่วนต่าง ๆ ภายในรถยนต์ วิธีการผลิต การซ่อมบำรุง และการออกแบบให้มีประสิทธิภาพ คือผลิตได้ ชิ้นส่วนใช้งานได้  และมีต้นทุนต่ำ และการทดสอบคุณภาพของชิ้นส่วน


## ลักษณะนิสัย ความสามารถ นิสัมที่เหมาะสมกับภาควิชานี้
อย่างแรกเลยต้องชอบพวกรถยนต์  อาจจะไม่ใช่รถยนต์แต่เป็นพวกเครื่องยนต์ก็ได้ ชอบศึกษานวัตกรรม โครงสร้าง และแบบต่าง ๆ ของรถยนต์จากบริษัทต่าง ๆ  เพราะปัจจุบันมีการเปลี่ยนแปลงแบบใหม่ ๆ ตลอดเวลาเพื่อตอบสนองความต้องการของตลาด มีความสนใจในวิชาคณิตศาสตร์ และฟิสิกส์ โดยเฉพาะเรื่องกลศาสตร์ ของไหล และ Thermodynamics         


## วิศวกรรมยานยนต์ จบไปทำงานแนวไหน
วิศวกรรมยานยนต์สามารถทำงานได้หลากหลายสาย และคล้าย ๆ กับวิศวกรรมเครื่องกลเพราะสอบได้ใบก.ว. (ใบประกอบวิชาชีพวิศวกรรม) เดียวกัน แต่ถ้าทำงานตรงสายก็จะไปทางด้านบริษัทยานยนต์ ไม่ว่าจะเป็นบริษัทชิ้นส่วนรถยนต์ หรือบริษัทจำหน่ายรถยนต์


## แนวโน้มในอนาคตของวิศวกรรมเครื่องกลเป็นอย่างไร
ในปัจจุบัน กระแสรถยนต์ไฟฟ้ากำลังเข้ามา ทำให้ทางคณะปรับหลักสูตรต่าง ๆ ให้เข้ากับความต้องการของตลาดปัจจุบัน ทำให้ไม่ต้องกังวลเลยว่าในอนาคตจะมีงานทำหรือไม่ เพราะจบไปจะมีงานทำแน่นอน