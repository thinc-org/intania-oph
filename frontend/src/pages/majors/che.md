---
layout: "../../layout/MajorBlogLayout.astro"
nameTH: "ภาควิชาวิศวกรรมเคมี"
nameEN: "Chemical Engineering"
---


## เนื้อหาในภาควิชา
ปี 1 : เรียนวิชาพื้นฐานทางวิศวกรรมทั่วไปเหมือนกับภาคอื่น ๆ
ปี 2 : จะเรียนวิชาที่เป็นพื้นฐานสำหรับนำความรู้ไปต่อยอดและประยุกต์ใช้ในวิชาอื่น ๆ เช่น วิชา Thermodynamics และเมื่อเข้าภาคเรียนที่ 2 จะเริ่มเรียนวิชาภาคมากยิ่งขึ้น เช่น วิชา Unit Operations ที่เรียนเกี่ยวกับอุปกรณ์และหน่วยอุตสาหกรรมในโรงงาน
ปี 3 : จะเริ่มเรียนวิชาที่มีความเฉพาะเจาะจงมากขึ้นและจะเริ่มเห็นภาพว่าวิศวกรรมเคมีและ
แนวทางการทำงานในอนาคตจะเป็นอย่างไร เช่น วิชา Chemical Engineering Kinetics and Reactor Design ที่เรียนเกี่ยวกับปฏิกิริยาต่าง ๆ ในอุตสาหกรรมและมีวิชาที่เกี่ยวข้องกับเศรษฐศาสตร์และสถิติด้วย
ปี 4 : จะนำความรู้ทั้งหมดที่เรียน 3 ปีมาผสมผสานและเชื่อมโยงกัน

**Q: ถ้าไม่ชอบเคมี สามารถเรียนภาคเคมีได้ไหม**

A: สามารถเรียนได้ เพราะภาควิชาเคมีของเรานั้นในปี 2 - 4 มีเรียนเคมีแค่ 1 วิชาเท่านั้น คือ Chemistry for Chemical Engineering ที่เรียนเกี่ยวกับ Organic Chemistry ส่วนใหญ่จะเน้นเกี่ยวกับการทำกระบวนการ (process) ทำอย่างไรให้สารตั้งต้นนั้นกลายเป็นผลิตภัณฑ์ โดยที่มีประสิทธิภาพมากที่สุด รู้โครงสร้างพื้นฐานของแต่ละสารและประเภทการเกิดปฏิกิริยาแบบดูดหรือคายความร้อนด้วย


**Q: ภาคเคมีเรียนฟิสิกส์เยอะมั้ย**

A: สำหรับฟิสิกส์จะมีวิชา Engineering Mechanics ตอนปี 2 และมีเกี่ยวกับ Fluid dynamics ที่ไม่ลึกเท่ากับภาคเครื่องกล


## แนวโน้มและการทำงานในอนาคต

- แนวทางการทำงานหลังเรียนจบ

จริง ๆ แล้ววิศวกรเคมีทำงานได้หลากหลายมาก ๆ ส่วนใหญ่ถ้าต้องการทำงานตรงสาย จะไปทำงานเป็น Process Engineer, Product Engineer, Sale Engineer หรือจะไปทำงานในด้าน Safety, Research ก็ได้เช่นกัน และอีกทั้งประเทศไทยยังมีอุตสาหกรรมหลายประเภท เช่น ปิโตรเคมี, ยาและอาหาร, อิเล็กทรอนิกส์, ยานยนต์ เป็นต้น ทำให้งานของวิศวกรเคมีมีให้เราเลือกหลากหลาย
แต่นอกจากจะสามารถทำงานในโรงงานได้แล้ว เราก็ยังสามารถทำงานอยู่ใน office หรือห้อง lab ได้ด้วยเช่นกัน

- แนวโน้มในอนาคต

ในมุมมองของอาจารย์คิดว่า trend ของ Process Engineer ยังสามารถไปต่อได้เรื่อย ๆ อย่างไรก็ตามปิโตรเลียมนั้นก็ยังคงต้องถูกแปรรูปเป็น polymer หรือผลิตภัณฑ์ต่าง ๆ  ฉะนั้นแล้วในอุตสาหกรรมปิโตรเคมียังคงต้องมีอยู่ไปเรื่อย ๆ และมีแนวโน้มเพิ่มขึ้น

สำหรับ trend เกี่ยวกับสิ่งแวดล้อมในอนาคต เช่น การลดการใช้ CO2 , BCG หรือ Bio-Circular-Green Economy ซึ่งเกี่ยวข้องกับสังคมและเศรษฐกิจหมุนเวียนนั้นก็ถือว่าอยู่ใน
ขอบเขตของวิศกรรมเคมีด้วย และอีกหนึ่งใน trend ที่มาแรง คือ การเริ่มนำ Data Science, AI เข้ามาผสมผสานกับงานในสายวิศวกรรมเคมีมากยิ่งขึ้น โดยนำมาประเมิน แปรผล และวิเคราะห์ข้อมูลต่าง ๆ


## บรรยากาศในการเรียน :
**Q: อยากให้อาจารย์เล่าถึงบรรยากาศในภาควิชาว่าเป็นอย่างไรบ้าง**

A: บอกได้เลยว่าบรรยากาศในภาคเคมีไม่เหมือนกับภาคอื่น ๆ แน่นอน เราอยู่กันเป็นพี่น้อง อาจารย์ในภาคเป็นกันเองกับนิสิตมาก ๆ เข้าถึงกันง่าย คุยง่ายและให้ความสำคัญกับนิสิตมาก ส่วนกิจกรรมในภาคเคมีก็เยอะมาก เช่น ปฐมนิเทศ, กีฬาสี, ปัจฉิมนิเทศ, ทริปภาควิชาเคมี เป็นต้น


**Q: ให้อาจารย์ฝากอะไรถึงน้อง ๆ สักหน่อยค่ะ**

A: 3 ปีที่อยู่ในภาคเคมี จะได้อะไรเยอะมากจริง ๆ นอกจากเนื้อหาวิชาเรียนแล้วก็ยังจะได้เพื่อน ความสัมพันธ์กับเพื่อนและอาจารย์ที่จะเป็น connection ของเราไปอีกยาวนาน มันทำให้เราโตขึ้นและซึมซับอะไรไปบางอย่างโดยเราไม่รู้ตัว

<br>

    “วิศวะเคมีสอนให้คุณมีกระบวนการความคิดที่จะสามารถนำไปต่อยอดไม่ว่าจะสายไหน ๆ ก็ตาม”