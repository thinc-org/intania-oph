---
layout: "../../layout/MajorBlogLayout.astro"
nameTH: "วิศวกรรมคอมพิวเตอร์และเทคโนโลยีดิจิทัล"
nameEN: "Computer Engineering & Digital Technology"
---


## เนื้อหาการเรียนในแต่ละชั้นปี
**ปี 1** จะเรียนพื้นฐานด้านวิศวกรรมคอมพิวเตอร์ เช่น Basic Programing, Data Structure, ตรรกศาสตร์ของดิจิตอลคอมพิวเตอร์, Software Engineering เป็นต้น เมื่อจบปี 1 นิสิตจะสามารถประกอบอาชีพในตำแหน่ง Full-Stack Developer (นักพัฒนาที่สามารถพัฒนาได้ทั้งระบบ) เป็นต้น

**ปี 2** จะเรียนเกี่ยวกับ Data Science, AI, Network & System และวิชาเลือกที่มีความเกี่ยวข้อง เมื่อได้ทักษะนี้เพิ่มขึ้นมา นิสิตสามารถเลือกฝึกงานในตำแหน่งเดิม หรือ จะเปลี่ยนสายฝึกงานด้าน Data Science, AI, Network & System ก็ได้เช่นกัน

**ปี 3** จะได้เรียนวิชาที่ Advance มากขึ้น เช่น Cloud, IoT, Security และวิชาเลือกที่มีความเกี่ยวข้อง และจะมีการทำโปรเจค Capstone จากนั้นก็จะไปฝึกงานครั้งที่ 3

**ปี 4** เทอม 1 ฝึกงานสหกิจศึกษา 1 เทอม ในสถานประกอบการที่ร่วมกับหลักสูตร

นอกจากนี้ ในทุกๆ เทอมตั้งแต่ปี 1 เทอม 2 เป็นต้นไป นิสิตจะได้รับ Certificate เพื่อรับรองว่ามีทักษะด้านนั้นๆ สามารถนำไปใช้เพื่อยื่นทำงานระหว่างเรียนได้อีกด้วย


## CEDT vs CP หลักสูตรไหนเหมาะกับใคร
ทั้งสองหลักสูตร เหมาะกับน้องๆ ที่สนใจด้านคอมพิวเตอร์ แต่มีจุดเด่นที่แตกต่างกัน คือ

**จุดเด่นของ CEDT** คือ เน้นสร้างทักษะให้เหมาะสมกับการทำงานจริง (Practical) ได้เรียนไป ทำงานไป ได้ฝึกงานมากขึ้น เพื่อให้นิสิตได้สัมผัสโลกการทำงานจริง และค้นพบตัวเองได้เร็ว เน้นเรียนแต่วิชาที่จำเป็นต่อการทำงานเพื่อให้นิสิตสามารถประกอบอาชีพได้ไว หรือประกอบกิจการสตาร์ตอัปได้เลย และสามารถนำ Certificate ที่รับรองทักษะจากการเรียนในแต่ละปี ไปประกอบการทำงานได้โดยไม่ต้องรอให้จบปริญญา

**จุดเด่นของ CP** คือ เป็นหลักสูตรที่ได้รับการยอมรับมานาน เน้นให้นิสิตเก่ง และลึกด้านทฤษฎี มีความรอบรู้ เรียนวิชาครบตามหลักสูตรมาตรฐาน และลงลึกเฉพาะด้าน สามารถทำวิจัยลึก ๆ ยาก ๆ และเป็นพื้นฐานในการเรียนต่อป.โท และป.เอกต่อไปได้ 

