---
layout: "../../layout/MajorBlogLayout.astro"
nameTH: "ภาควิชาวิศวกรรมทรัพยากรธรณี"
nameEN: "Georesources Engineering"
---


**Q : สาขาวิชานี้เรียนเกี่ยวกับอะไร และเราจะนำไปใช้ประโยชน์ยังไงบ้าง**

A :  สำหรับสาขาวิศวกรรมทรัพยากรธรณี เป็นสาขาที่มีหน้าที่หลักในการจัดหาทรัพยากร เพื่อเป็นวัตถุดิบในการผลิตวัสดุและพลังงาน เพื่อป้อนเข้าสู่อุตสาหกรรมอื่น ๆ ต่อไป

โดยทรัพยากรส่วนใหญ่ที่สนใจ จะอยู่ในรูปของแข็ง ซึ่งรวมถึงทรัพยากรปฐมภูมิ อย่างหินและแร่ ผ่านการทำเหมืองและการแต่งแร่ และทรัพยากรทุติยภูมิ อย่างขยะผ่านการรีไซเคิล

เพราะฉะนั้นสำหรับการเรียน นิสิตจึงจำเป็นที่จะต้องเรียนรู้กระบวนการต่าง ๆ ที่เกี่ยวข้องกับทรัพยากรเหล่านี้ ตั้งแต่การเกิด การเอามันขึ้นมา การนำไปใช้ การกำจัด รวมถึงการนำกลับไปใช้ใหม่ นิสิตจะต้องเรียนรู้ความรู้พื้นฐานทางด้านวิทยาศาสตร์และวิศวกรรมหลากหลายสาขา เพื่อเป็นพื้นฐานสำหรับงานวิศวกรรมที่เฉพาะทาง สำหรับวิชาในสาขา นิสิตจะต้องเรียนรู้ความรู้ทางด้านธรณีวิทยา การทำเหมืองทั้งบนผิวดินและใต้ดิน ระบบปฏิบัติการในการทำเหมืองอย่าง งานเจาะ ระเบิด ขุด และขน งานธรณีเทคนิค งานแต่งแร่ รวมถึงเรื่องเกี่ยวกับเศรษฐศาสตร์และสิ่งแวดล้อมเกี่ยวกับทรัพยากร ซึ่งเป็นเรื่องที่จำเป็นอย่างมากในปัจจุบันนอกจากนี้ยังมีวิชาเลือกที่หลากหลายเกี่ยวกับทรัพยากรให้นิสิตเลือกเรียน ตามที่ตนเองสนใจ

สำหรับการนำไปใช้งาน เนื่องจากทรัพยากรเป็นปัจจัยพื้นฐานในทุก ๆ อุตสาหกรรม ความรู้ในสาขาจึงทำให้นิสิตมองเห็นภาพรวมของการจัดการทรัพยากรตลอดวงจร โดยเฉพาะอย่างยิ่งการผลิตทรัพยากรทั้งจากการทำเหมืองและการรีไซเคิล ซึ่งเป็นอุตสาหกรรมสำคัญ เพื่อการพัฒนาอุตสาหกรรมอื่น ๆ เพราะฉะนั้นหากโลกและมนุษย์ยังต้องการทรัพยากร องค์ความรู้ในสาขาก็เป็นเรื่องสำคัญในการขับเคลื่อนเทคโนโลยีอื่น ๆ ให้กับสังคมอย่างยั่งยืน

<br>

**Q : แนวโน้มในอนาคตของภาคนี้จะเป็นไปไหนทิศทางไหนบ้าง มีโอกาสที่ทำงานตรงสายมั้ย**

A : สำหรับตลาดงาน จริง ๆ ดูเหมือนว่าสาขานี้เป็นสาขาที่เฉพาะทางมาก ๆ จึงน่าจะดูเหมือนงานน่าจะน้อย แต่จริง ๆ แล้ว เรื่องทรัพยากรเป็นสิ่งสำคัญมากในการพัฒนาต่าง ๆ แต่อย่างไรก็ตาม เนื่องจากในปัจจุบันแหล่งแร่ในประเทศไทยก็ไม่ได้มากนัก ส่วนใหญ่จะเป็นแร่อุตสาหกรรมหรือแร่อโลหะ ซึ่งกระจายตัวอยู่แทบทุกจุดในประเทศ ส่วนใหญ่จะเป็นเหมืองหินเพื่องานก่อสร้าง นอกจากนี้ยังมีทรัพยากรใหม่ ๆ ที่กำลังเริ่มต้น เช่นเหมืองแร่โปแตสทางภาคอีสาน ซึ่งมีคุณภาพรวมถึงปริมาณที่ค่อนข้างสูงติดอันดับโลก นอกจากนี้ยังมีโอกาสในการทำงานด้านเหมืองแร่ในต่างประเทศด้วยครับ

สำหรับอนาคต อย่างที่ทราบกันว่า ทรัพยากรเหล่านี้เป็นทรัพยากรที่ใช้แล้วหมดไป ไม่ใช่ทรัพยากรหมุนเวียน ทำให้การทำเหมืองอาจจะลดลงไป แต่เนื่องด้วยเทคโนโลยีที่มีการเปลี่ยนแปลงไป ความต้องการทรัพยากรก็เปลี่ยนแปลงไปเช่นกัน ทำให้การทำเหมืองสำหรับทรัพยากรแบบใหม่ ๆ อาจจะเกิดขึ้น รวมถึงการรีไซเคิลที่กำลังเป็นแหล่งทรัพยากรที่สำคัญในปัจจุบันรวมถึงอนาคต ที่เห็นได้ชัดในปัจจุบันที่ทุกภาคส่วนให้ความสนใจกันอย่างมาก และจะยิ่งสูงมากขึ้นเรื่อย ๆ ในอนาคต จนกลายเป็นแหล่งทรัพยากรหลักของโลกและมนุษย์

<br>

**Q:  มีคนพูดว่า เหมืองในประเทศไทยมีหรอ และจะเอาไปใช้ประโยชน์ได้หรอ อาจารย์คิดเห็นยังไงกับคำพูดดังกล่าว**

A : ตั้งแต่ที่ผมเรียนเหมืองแร่ ตอนนั้นก็มีคนพูดแบบนี้เหมือนกันจนกระทั่งผมมาเป็นอาจารย์ ก็ประมาณ 20 ปีผ่านมาแล้ว ก็ยังมีเหมืองให้ทำได้อยู่ ตราบใดที่ประเทศเรากำลังพัฒนา แต่ผมก็พยายามผลักดันให้มีนโยบายให้วิศวกร เซ็นใบควบคุมเหมืองได้ทีละเหมือง เพื่อทีจะให้พวกเรามีส่วนที่จะเกี่ยวข้องกับธุรกิจนี้ และจบมามีงานรองรับทุกคน  หรือทางเลือกอื่น คือ ไปทำงานที่ต่างประเทศ เช่น ออสเตรเลีย บางคนก็ไปเรียนต่อที่ออสเตรเลียและทำงานอยู่ที่นั้นก็มี ซึ่งทางภาควิชาก็ได้มีการผลักดันให้นิสิตไปฝึกงานที่ต่างประเทศ เพื่อไปเห็นโลกที่กว้างขวาง และเพื่อรู้เส้นทางในอนาคตของตัวเอง

<br>

**Q : แนวโน้มในอนาคตของภาคนี้จะเป็นไปไหนทิศทางไหนบ้างคะ มีโอกาสที่ทำงานตรงสายมั้ยคะ**

A: แล้วแต่คน มันหลากหลาย เพราะภาควิชานี้ ไม่ได้มีแค่ไปทำเหมืองอย่างเดียว แต่เรายังมีวิชาแต่งแร่ ที่จะแยกแร่ที่ปนกับหินยังไง วิชารีไซเคิลแร่ คือนำวัสดุมารีไซเคิล แยกแร่และนำกลับไปใช้ใหม่ และเราสามารถอยู่ในบริษัทสิ่งแวดล้อมได้

