---
layout: "../../layout/MajorBlogLayout.astro"
nameTH: "ภาควิชาวิศวกรรมคอมพิวเตอร์"
nameEN: "Computer Engineering"
---


## เรียนเกี่ยวกับอะไร
ภาคคอมจะเรียนเกี่ยวกับการสร้างและออกแบบ “ระบบ” โดยคำว่า ระบบ ในที่นี้มีหลายประเภท ไม่ว่าจะเป็น Software หรือ System โดยเนื้อหาที่เรียนจะถูกแบ่งเป็นรายปี  ดังนี้

**ปี 1** จะได้เรียนพื้นฐานของวิศวะ เช่น ฟิสิกส์ เคมี ภาษาอังกฤษ แคลคูลัส ฯลฯ
แต่จะมีบางรายวิชาที่จะแตกต่างกันไป สำหรับคนที่เข้าภาคคอมตั้งแต่ปี 1 และคนที่มาเลือกเข้าภาคคอม หลังจากเรียนภาครวม นั้นคือ คนที่เรียนคอมตรงมาจะไม่ได้เรียนวิชา Engineering Drawing และ วิชา Engineering Materials แต่จะได้เรียนวิชาของภาคในปี 1 ได้แก่ Programming Methodology I และ วิชา Computer Engineering Essential ซึ่งคนที่เรียนภาครวมมาจะต้องเรียน 2 วิชานี้ในปี 2 ในส่วนของวิชา Engineering Drawing และ วิชา Engineering Materials นั้นจะกลายวิชาใน
หมวดวิชาเสรีแทน

**ปี 2** จะได้เรียนเกี่ยวกับพื้นฐานวิศวกรรมคอมพิวเตอร์คือ กลุ่มของพื้นฐานคอมพิวเตอร์ และ กลุ่มวิชาทางสาย Hardware

**ปี 3** จะได้เรียนเกี่ยวกับการทำ  ซึ่งเป็นวิชาทางสาย Network , Operating System, Software Engineer และ วิชาเลือกที่เราสามารถเลือกเองได้ เช่น วิชาทางด้าน Data Science, AI , Robotic ฯลฯ

และในปีการศึกษา 2565 เป็นต้นไปทางภาคคอมจะเพิ่มหลักสูตรใหม่  คือหลักสูตร digital technology  ซึ่งจะแตกต่างกับหลักสูตรเดิมที่มี คือ ในหลักสูตรใหม่จะเน้นไปในทางที่ผลิตบุคลากรที่ตอบสนองต่อภาคธุรกิจ โดยมีการตัดเนื้อหาพื้นฐาน
วิศวะบางวิชาออก เช่น ฟิสิกส์ เคมี  ฯลฯ, ลดเนื้อหาบางส่วนวิชาของภาควิชาเอง และไปฝึกงานทุกปิดเทอมตั้งแต่ปี 1 - ปี 3


## จบแล้วทำงานด้านไหนได้บ้าง
ในเรื่องการทำงานขอแบ่งเป็น 2 ประเภทคือ
1. งานทางด้าน Software engineer ซึ่งเป็นงานตรงสายกับสิ่งที่เราเรียน เช่น
-   **Data analyst** เป็นนักวิเคราะห์ระบบ ที่จะทำหน้าที่ศึกษาความต้องการของลูกค้าและออกแบบงานให้ลูกค้า เช่น ลูกค้าต้องการทำแอปพลิเคชั่น food daily ขึ้นมา Data analyst ก็จะเป็นคนออกแบบว่า ค้นหาร้านค้าได้อย่างไร แบ่งหวมดร้านค้าอย่าไง ถ้าลูกค้าไม่จ่ายเงินจะแก้ปัญหาอย่างไร จะหาคนส่งอาหารได้อย่างไร
-   **Tester** ซึ่งจะเป็นคนที่ทำหน้าที่ทดสอบระบบ ว่าสามารถใช้ได้หรือไม่ หรือถ้าหากมีความผิดพลาดจากผู้ใช้ ระบบจะแก้ไขปัญหาอย่างไร ฯลฯ นอกจาก 2 อาชีพที่ยกตัวอย่างมา งานทางด้าน Software engineer ก็มีอาชีพที่ถูกแบ่งย่อย ๆ ออกไปอีกเช่น Data engineer, infrastructure engineer, AI engineer, Robotics engineer, System engineer เป็นต้น

2. งานอื่น ๆ ที่ไม่ตรงสาย เนื่องจากสายงานทางด้านคอมพิวเตอร์ปัจจุบันนั้นกว้างมาก ทำให้เราสามารถ เปลี่ยนสายงานของเราได้มากมาย ไม่ว่าจะเป็น Data Science, Cyber Security, Finance หรือ ทำ Simulator ในโรงงานต่าง ๆ ซึ่งงานเหล่านี้เราสามารถ ใช้พื้นฐานจากการเรียนวิศวะคอมพิวเตอร์ในการไปต่อยอดได้


## บรรยากาศการเรียนในภาคเป็นอย่างไร
ภาคของเราน่าจะเป็นภาคอันดับต้น ๆ ที่นิสิตกับ อาจารย์สนิทกัน เพราะภาคเราจะใช้ Discord เป็นส่วนใหญ่ในการเรียน ซึ่งเป็นข้อดีเวลาเราสงสัยในเนื้อหาการเรียนหรือนอกเนื้อหาที่เรียน ก็จะมีคนตอบเสมอ ไม่ว่าเราจะสงสัยเวลาไหน ก็จะมีคนมาตอบเสมอไม่ว่าจะเป็น เพื่อน, พี่ TA รวมถึงอาจารย์ ในเรื่องเนื้อหาการเรียน สำหรับคนที่ไม่มีพื้นฐานด้านคอมมาก่อนอาจจะจำเป็นต้องใช้เวลาในการปรับตัวพอสมควร เพราะว่าเนื้อหาที่เรียน (ตั้งแต่ปี 2) จะมีน้อยมากที่ใช้พื้นฐานมาจาก ม.ปลายและปี 1 ที่สำคัญอาจารย์ใจดีทุกคน


## สิ่งที่อาจารย์ฝากถึงน้องทุกคนที่มีความฝันอยากจะเรียนในภาคคอม
“ถ้าน้อง ๆ อยากเรียนภาคคอม
1. น้อง ๆ ต้องชอบเรียนรู้สิ่งใหม่ ๆ ตลอดเวลา เพราะเทคโนโลยีทางด้านคอมพิวเตอร์พัฒนาไปข้างหน้าทุกวัน
2. น้อง ๆ มีความชอบเกี่ยวกับตรรกศาตร์ เพราะ 2 สิ่งนี้จะทำให้น้อง ๆ ก้าวหน้าในสายงานนี้ครับ”