---
layout: "../../layout/MajorBlogLayout.astro"
nameTH: "ภาควิชาวิศวกรรมการออกแบบและการผลิตยานยนต์"
nameEN: "ADME"
---


## หลักสูตรนี้เรียนเกี่ยวกับอะไร
เป็นหลักสูตรที่เรียนเกี่ยวกับยานยนต์โดยตรง โดยที่หลักสูตรเราจะเรียนหลากหลายด้านและมีหลายศาสตร์มาเกี่ยวข้อง นอกจาก เครื่องกล, ยานยนต์ ยังมีทั้ง ซอฟต์แวร์ (software), คอมพิวเตอร์ (hardware), ไฟฟ้า และอุตสาหการ ทำให้นิสิตที่เข้ามาเรียนหลักสูตรนี้จะได้รับความรู้จากหลากหลายด้านและศาสตร์เพื่อง่ายต่อการนำไปต่อยอดในอนาคต โดยที่ปี 1 จะเรียนวิชาพื้นฐานเพื่อปูความรู้พื้นฐานทั่วไปของวิศวะ แล้วปี 2 ขึ้นไปจะเริ่มเจาะลึกเกี่ยวกับยานยนต์มากขึ้น ส่วนปี 4 จะมีวิชา approved elective ที่นิสิตสามารถได้เลือก track ที่ตัวเองสนใจ เช่น applied business, stimulation หรือด้าน analysis


## แนวทางหลังจบการศึกษา
เนื่องจากหลักสูตรเราเรียนค่อนข้างหลากหลายด้าน ทำให้เราสามารถ apply งานด้านต่าง ๆ ได้เยอะมาก เฉพาะในอุตสาหกรรมยานยนต์ในไทยที่เป็นอุตสาหกรรมขนาดใหญ่และถือได้ว่าเป็นหนึ่งใน main indicator ของ GDP เศรษฐกิจไทย ก็มีงานรองรับเยอะและหลากหลายมากแล้ว ยังไม่รวมงานสายอื่น เช่น consultant ชั้นนำ ส่วนถ้างานที่ตรงสายเลยก็จะมีทั้งด้าน Research & Development, supply chain management และ logistic โดยนิสิตส่วนใหญ่ที่จบไปมีทั้งทำงานในบริษัทยานยนต์ชั้นนำทั้งในและต่างประเทศ หรือบางคนก็อาจจะเบนไปสาย business หรือทำ startup เองเลย


## แนวโน้มการทำงานในอนาคต
อุตสาหกรรมยานยนต์ต้องอาศัยการทำงานอย่างเป็นระบบที่อาศัยเทคโนโลยีเป็นทั้งแรงดึงและแรงขับ ซึ่งนับว่าเป็นช่วงเวลาแห่งการเปลี่ยนแปลงครั้งที่สำคัญและกำหนดทิศทางของยานยนต์สมัยใหม่ ซึ่งแต่ละหน่วยงานหรือองค์กรเอง มีความจำเป็นต้องปรับ เพื่อขับเคลื่อนให้อุตสาหกรรมก้าวต่อไปอย่างมั่นคง ในยุคปัจจุบัน


## บรรยากาศในการเรียน
เรียนละเล่น มีเวลาในการได้สัมผัสจริง ๆ เรียนสนุกเป็นกันเองเพื่อน ๆ รักกัน เรียนแบบเฮฮาไปด้วยกัน


## ฝากอะไรถึงน้อง ๆ ที่มาค่าย
อยากให้ทุกคนลองมาเรียน มาเจอและได้เรียนรู้ประสบการณ์ใหม่จากที่นี้ โดยเฉพาะประสบการณ์กิจกรรมในมหาวิทยาลัย อีกทั้งเรายังมีชมรม student formula ที่ตอนอาจารย์เป็นนิสิตอยู่ก็ได้มีโอกาสประกอบรถยนต์จริง ๆ ที่ชมรมแห่งนี้ ซึ่ง ISE ได้ให้การสนับสนุนอย่างต่อเนื่องมาโดยตลอดและนิสิตได้มีโอกาสเดินทางไปแข่งที่ประเทศญี่ปุ่น ซึ่งตัวอาจารย์เองสนับสนุนในเรื่องกิจกรรมระหว่างที่นิสิตศึกษาอยู่เต็มที่ จากการที่อาจารย์เองเคยเป็นนิสิตที่นี้ที่ได้รับความรู้และประสบการณ์ดีต่าง ๆ อาจารย์การันตีเลยว่าถ้าเราขวนขวาย 4 ปีในมหาวิทยาลัยจะไม่น่าเบื่อเลย ถ้าจะฝากถึงน้อง ๆ มัธยมที่กำลังดู ๆ อยู่ อาจารย์ก็อยากจะฝากไว้ว่า

<br>

    "You won’t regret it if you select ADME, but you will definitely regret it if you don’t."