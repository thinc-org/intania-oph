---
layout: "../../layout/MajorBlogLayout.astro"
nameTH: "ภาควิชาวิศวกรรมสารสนเทศและการสื่อสาร"
nameEN: "ICE"
---


# ภาควิชาวิศวกรรมสารสนเทศและการสื่อสาร (ICE)
## เรียนเกี่ยวกับอะไร
จุดมุ่งหมายของภาค ICE คือผลิตบุคลากรที่มีความสามารถในด้าน Digital Technology เพื่อตอบสนองความต้องการของภาคอุตสาหกรรม นิสิตภาค ICE จะได้เรียนวิชาเกี่ยวกับวิศวกรรมคอมพิวเตอร์ ไฟฟ้า และอุตสาหการ เป็นหลัก

ช่วงปี 1 : เรียนวิชาวิทยาศาสตร์ คณิตศาสตร์พื้นฐาน วิชาที่จําเป็นสําหรับภาควิศวกรรม เช่น แคลคูลัส ฟิสิกส์ เคมี การเขียนแบบทางวิศวกรรม วัสดุทางวิศวกรรม การเขียนโปรแกรม

ช่วงปี 2 : เรียนในสิ่งที่เกี่ยวข้องกับสารสนเทศและการสื่อสารมากขึ้น เนื้อหาเป็นภาคทฤษฎีมากกว่าภาคปฏิบัติ ส่วนองค์ความรู้ทางคอมพิวเตอร์นิสิตจะได้เรียนวิยุตคณิต โครงสร้างข้อมูลและสถาปัตยกรรมทางคอมพิวเตอร์ เช่น Discrete Mathematics, Data Structure&Algorithmในส่วนความรู้ทางไฟฟ้าจะได้เรียนวงจรไฟฟ้าเบื้องต้น เช่น Electrical Mathematical MethodProbability/Statistics, Basic Circuitry and Electronics และ Signals and Linear System ในส่วนของอุตสาหการจะได้เรียนเนื้อหาการจัดการ เช่น Technology Management

ช่วงปี 3 : จะได้เรียนด้าน application และ เน้นด้านปฏิบัติมากขึ้น ด้านคอมพิวเตอร์จะได้เรียนเกี่ยวกับซอฟต์แวร์คอมพิวเตอร์ฐานข้อมูล เช่น Networking, Software Engineering, Databases และ Information System ด้านไฟฟ้าเน้นไปทางระบบการสื่อสารพื้นฐานของ Digital Communication, Basic Telecommunication 4G/5G และในส่วนของอุตสาหการจะเรียน Basic Economics, Finance, Operation Management

ช่วงปี 4 : ในปี 4 จะได้เลือกวิชาเลือกไปในทางที่สนใจได้มากยิ่งขึ้น จะหนักไปที่การสร้างผลงานและทํา project เป็นการประยุกต์ใช้ความรู้จาก 3 ปีที่ผ่านมา มาสร้างสรรค์ผลงาน โดยวิชาเลือกในด้านคอมพิวเตอร์มีความหลากหลายมาก เช่น Data Science, Artificial Intelligence, User Interface Design, Computer Security และ Game Programming, High Technology Entrepreneurship ในทางไฟฟ้า เช่น Wireless Communication, Teletraffic Engineering และ Optic Fibers และในทางอุตสาหการ เช่น Supply Chain Management, Optimization


## รู้ได้ยังไงว่าตัวเองเหมาะกับภาคนี้
เหมาะกับคนที่รักใน technology และสิ่งใหม่ ๆ นักคิด นักวางแผน นักสร้างสรรค์ คนที่สนใจอุตสาหรรมด้าน IT คนที่อยากเป็นผู้จัดการ ผู้บริหาร หรือสนใจงานในฝั่งธุรกิจ เหตุผลที่ภาคนี้เหมาะกับคนหลายสายงาน เนื่องจากความกว้างของเนื้อหาของภาค ICE ที่ทําให้เราเป็นบุคลากรที่เหมาะสม และมีความยืดหยุ่นที่สุดสําหรับอุตสาหกรรมด้าน IT และอุตสาหกรรมอื่น ๆ ที่ต้องการเปลี่ยนตัวเองให้ทันกับยุคดิจิตอล

หากอยากเข้าภาค ICE ต้องเก่งคํานวณ ตรรกะ เล่นเกม puzzle หมากรุก หมากฮอส เรียนรู้เรื่องใหม่ ๆ ได้เก่ง โปรแกรมต้องเขียน “เป็น” แต่เวลาไปทํางานจริง อาจไม่ได้ใช้ก็ได้ จําเป็นต้องมีความรู้เกี่ยวกับฮาร์ดแวร์และระบบเน็ตเวิร์คอีกด้วย หากชอบแล้วจะมีความง่าย มีความสุขในการเรียน จุดเด่นของ ภาค ICE คือการผสมผสานระหว่าง Information และความรู้ด้านระบบและระบบเน็ตเวิร์ค ทําให้ทํางานได้หลากหลาย


## เรียนจบแล้วทํางานแนวไหนได้บ้าง
หลังจากที่สําเร็จการศึกษา นิสิตสามารถทํางานเป็น นักพัฒนาโปรแกรม นักดูแลระบบ นักวิเคราะห์และออกแบบระบบ นักวิทยาศาสตร์ข้อมูล ที่ปรึกษาทางเทคโนโลยี และอื่น ๆ ที่เกี่ยวกับคอมพิวเตอร์อีกมากมาย


    “เราเป็นเป็ดครับ เป็ดที่ว่ายนํ้าไม่เก่งเท่าปลาและบินไม่เก่งเท่านก แต่เราว่ายนํ้าได้และบินได้”