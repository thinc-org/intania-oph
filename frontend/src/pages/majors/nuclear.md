---
layout: "../../layout/MajorBlogLayout.astro"
nameTH: "ภาควิชาวิศวกรรมนิวเคลียร์"
nameEN: "Nuclear Engineering"
---


# ภาควิชาวิศวกรรมนิวเคลียร์ (Nuclear Engineering)
## ภาคนี้เรียนเกี่ยวกับอะไรบ้าง
- หลักการพื้นฐานของการตรวจและวัดรังสีนิวเคลียร์
- ฟิสิกส์สุขภาพและการป้องกันรังสี
- เทคโนโลยีโรงไฟฟ้าพลังนิวเคลียร์
- การวิเคราะห์เครื่องปฏิกรณ์นิวเคลียร์
- ความปลอดภัยของเครื่องปฏิกรณ์นิวเคลียร์
- ความมั่นคงปลอดภัย และการพิทักษ์ความปลอดภัยทางนิวเคลียร์
- แง่มุมด้านสิ่งแวดล้อมของวิศวกรรมนิวเคลียร
เป็นต้น


## เนื้อหาการเรียนในแต่ละชั้นปี
ปี 1:  จะเรียนวิชาพื้นฐานทางวิทยาศาสตร์และคณิตศาสตร์เหมือนกันกับนิสิตภาควิชาอื่น ๆ ในคณะวิศวกรรมศาสตร์

ปี 2:  จะเรียนเกี่ยวกับพื้นฐานของไฟฟ้าอิเล็กทรอนิกส์และเครื่องกล และวิชาที่ภาควิชาวิศวกรรมนิวเคลียร์จะเรียนเกี่ยวกับวิชาพื้นฐานทางวิศวกรรมนิวเคลียร์ เช่น หลักการตรวจวัดรังสีประเภทต่าง ๆ  หลักการป้องกันอันตรายจากรังสีเพื่อให้มีการใช้งานอย่างปลอดภัย  และหลักการของโรงไฟฟ้าพลังงานนิวเคลียร์และระบบความปลอดภัยในโรงไฟฟ้านิวเคลียร์

ปี 3: จะเน้นเรื่อง เครื่องมือวัดทางนิวเคลียร์  การพัฒนาและการซ่อมบำรุง   เครื่องกำเนิดรังสีที่ใช้งานทางการแพทย์ ทางงานอุตสาหกรรม  และงานด้านวิจัยและพัฒนา  รวมถึงการเรียนเกี่ยวกับหลักการประยุกต์การใช้งานเทคโนโลยีนิวเคลียร์และงานนิวเคลียร์อิเล็กทรอนิกส์ควบคุมในงานอุตสาหกรรมด้วย เนื่องจากหลักสูตรของเรามีสาขาวิชาย่อยให้เลือกเรียนหลายสาขา เช่น สาขาเครื่องมือวัดทางนิวเคลียร์ สาขานิวเคลียร์กำลัง สาขาการใช้งานทางอุตสาหกรรมและสิ่งแวดล้อม  และสาขาวัสดุทางนิวเคลียร์และการกำจัดของเสียทางนิวเคลียร์ เพื่อความสนใจเฉพาะทางสำหรับเป็นพื้นฐานเฉพาะด้านในการทำโครงงานด้านวิศวกรรมนิวเคลียร์  และสำหรับการศึกษาต่อในระดับที่สูงขึ้น นิสิตสามารถเลือกเรียนวิชาเลือกเฉพาะสาขาได้ในปี 3 เทอมที่ 2

ส่วนในปีที่ 4 จะเรียนวิชาเลือกเฉพาะของสาขาเพิ่มเติม และทำโครงงานด้านวิศวกรรมนิวเคลียร์  


## จบไปแล้วสามารถทำงานด้านไหนได้บ้าง
สามารถทำงานด้านอุตสาหกรรม ทางด้านการแพทย์ และทางด้านการศึกษา โดยมีแนวทางในการประกอบอาชีพดังนี้

- เป็นนักวิจัยด้านวิศวกรรมและเทคโนโลยีนิวเคลียร์และรังสี
- วิศวกรควบคุมระบบงานที่ใช้เทคโนโลยีนิวเคลียร์และรังสีในงานอุตสาหกรรม
ออกแบบระบบวัดและควบคุมด้วยเทคนิคนิวเคลียร
- ควบคุมดูแลเครื่องมือวิจัยวิทยาศาสตร์ที่ใช้เทคนิคนิวเคลียร์และรังสี
- ติดตั้งและซ่อมบำรุงเครื่องกำเนิดรังสีรวมทั้งเครื่องเร่งอนุภาคสำหรับงานวิจัย งานแพทย์และงานอุตสาหกรรม
- ร่วมออกแบบและ/หรือทำงานในโรงไฟฟ้านิวเคลียร์ทั้งในและต่างประเทศ
- ร่วมออกแบบและ/หรือทำงานในบริษัทผลิตเครื่องปฏิกรณ์ปรมาณูวิจัย หรือหน่วยงานที่มีการเดินเครื่องเครื่องปฏิกรณ์ปรมาณูวิจัย ทั้งในและต่างประเทศ
- ทำงานในหน่วยงานต่าง ๆ ในต่างประเทศที่ต้องการผู้มีความรู้ด้านวิศวกรรมนิวเคลียร์และรังสี
- เป็นอาจารย์สอนในสถาบันการศึกษา


## ถ้าไม่ตรงสาย แล้วภาควิชานี้มีความใกล้เคียงกับสายงานไหนบ้าง
เนื่องจากหลักสูตรของภาควิชาเราจะรวมศาสตร์ของ 3 สาขาเข้ามาไว้ด้วยกันก็คือ ไฟฟ้าอิเล็กทรอนิกส์ เครื่องกล และนิวเคลียร์ เราสามารถที่จะใช้ความรู้จากทั้ง 3 ศาสตร์ไปใช้ประโยชน์ได้


## อนาคตสายงานนี้ อาจารย์คิดว่าเป็นอย่างไรบ้าง
เนื่องจากเทคโนโลยีทางด้านนิวเคลียร์ที่มีการพัฒนาไปได้เยอะ ปัจจุบันมีแนวโน้มที่นำเครื่องเร่งอนุภาคหรือเครื่องกำเนิดรังสีเข้ามากจากต่างประเทศ เพื่อนำไปใช้ประโยชน์ทางด้านการแพทย์และด้านอุตสากรรมเพิ่มมากขึ้นเรื่อย ๆ ดังนั้นความต้องการบุคคลากรด้านวิศวกรรมนิวเคลียร์ยังคงสูง เราสามารถเข้าไปทำงานทั้งในส่วนของ operator และ service engineer หรืองานอื่น ๆ ที่เกี่ยวข้องได้ หรืองานควบคุมดูแลระบบวัดและควบคุมด้วยนิวเคลียร์เกจในการงานควบคุมการผลิตในอุตสหกรรม เป็นต้น

### ตลาดงานทั้งในและต่างประเทศ เป็นอย่างไรบ้าง
- โอกาสตลาดงานในประเทศ เช่น องค์กรของรัฐ เช่น สำนักงานปรมาณูเพื่อสันติ (ปส.) กระทรวงพลังงาน กระทรวงสาธารณสุข กรมตำรวจและกรมศุลกากร, รัฐวิสาหกิจและองค์กรมหาชน เช่น การไฟฟ้าฝ่ายผลิตแห่งประเทศไทย (กฟผ.) และสถาบันเทคโนโลยีนิวเคลียร์แห่งชาติ (สทน.) เป็นต้น
- โอกาสตลาดงานต่างประเทศ เช่น International Atomic Energy Agency (IAEA), บริษัทเอกชนเกี่ยวกับเครื่องมือการแพทย์ ด้านรังสีในต่างประเทศ, อุตสาหกรรมที่เกี่ยวข้องโรงงานไฟฟ้าพลังงานนิวเคลียร์ในต่างประเทศ


## สิ่งที่อยากฝากถึงน้อง ๆ ที่สนใจจะเข้าภาควิชาวิศวกรรมนิวเคลียร์
ถ้าน้อง ๆ สนใจเกี่ยวกับนิวเคลียร์ รังสี เครื่องมือวัดทางนิวเคลียร์ เครื่องเร่งอนุภาค และเทคโนโลยีโรงไฟฟ้าพลังนิวเคลียร์ ก็ขอเชิญชวนเข้ามาเรียนที่ภาควิชาฯ ขอให้สนใจและชอบในสิ่งที่จะเรียน ก็จะทำให้เราสามารถที่จะเรียนรู้และนำไปปฏิบัติได้ดียิ่งขึ้น